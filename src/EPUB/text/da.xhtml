<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>ड</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>(ड)</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
ह्लानो ह्लामा दिन दिन देख्छ<br/>
<span class="mw-poem-indented" style="display: inline-block; margin-inline-start: 4em;">लूनी वैलेकी ।</span><br/>
'शरद्कालको फूल झैँ गल्छिन्‌<br/>
<span class="mw-poem-indented" style="display: inline-block; margin-inline-start: 4em;">छैनन्‌ पहिलेकी !</span><br/>
<br/>
<span style="display:inline-block; text-align:center; width:100% ;">(२)</span><br/>
आँखा उनका परदेशमा<br/>
<span class="mw-poem-indented" style="display: inline-block; margin-inline-start: 4em;">रोगी गौँथली</span><br/>
चिम्लूँ चिम्लूँ जस्तो गर्छन्‌<br/>
<span class="mw-poem-indented" style="display: inline-block; margin-inline-start: 4em;">चम चम नबली ॥</span><br/>
<br/>
<span style="display:inline-block; text-align:center; width:100% ;">(३)</span><br/>
केश उनका वैले जस्ता<br/>
<span class="mw-poem-indented" style="display: inline-block; margin-inline-start: 4em;">आकाश लता छन्‌ ।</span><br/>
ओठ उनका पालुवाका<br/>
<span class="mw-poem-indented" style="display: inline-block; margin-inline-start: 4em;">सुक्दा दशा छन्‌ ॥</span><br/>
<br/>
<span style="display:inline-block; text-align:center; width:100% ;">(४)</span><br/>
काँढा छाडी जाने फूल झैँ<br/>
<span class="mw-poem-indented" style="display: inline-block; margin-inline-start: 4em;">हेर्ने नजरलाई ।</span><br/>
आर्कैतिर फर्के जस्ती<br/>
<span class="mw-poem-indented" style="display: inline-block; margin-inline-start: 4em;">प्रेमको शहरलाई ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(५)</span><br/>
हेलम्बूकी डाँफे रानी<br/>
<span class="mw-poem-indented" style="display: inline-block; margin-inline-start: 4em;">बेकार पिँजरा ।</span><br/>
गुलाफ टिप्दा वैले जस्ती<br/>
<span class="mw-poem-indented" style="display: inline-block; margin-inline-start: 4em;">गल्दी बिचरा !</span><br/>
<br/>
<span style="display:inline-block; text-align:center; width:100% ;">(६)</span><br/>
"के चाहिन्छ तिमीलाई<br/>
<span class="mw-poem-indented" style="display: inline-block; margin-inline-start: 4em;">ह्मेन्दो वन रानी"</span><br/>
ह्लानो सोध्छ जबाफ दिन्छन्‌<br/>
<span class="mw-poem-indented" style="display: inline-block; margin-inline-start: 4em;">आँखाभर पानी ॥</span><br/>
कल्ले बुझ्ने जिन्दगीको<br/>
<span class="mw-poem-indented" style="display: inline-block; margin-inline-start: 4em;">भित्री कहानी ? ॥</span>
</p>
</div>
</div>
</div>
</div>
  </body>
</html>
