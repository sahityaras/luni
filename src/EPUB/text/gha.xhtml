<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>घ</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>(घ)</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">(१)</span><br/>
आज क्यान लूनी रानी,<br/>
<span class="mw-poem-indented" style="display: inline-block; margin-inline-start: 2em;">आज क्यान लूनी ?</span><br/>
गर्मी दिनुमा बोर गुमेको<br/>
<span class="mw-poem-indented" style="display: inline-block; margin-inline-start: 2em;">जस्तो बन्छ्यौ भुनी ?</span><br/>
<br/>
<span style="display:inline-block; text-align:center; width:100% ;">(२)</span><br/>
आज क्यान लूनी रानी,<br/>
<span class="mw-poem-indented" style="display: inline-block; margin-inline-start: 2em;">आज क्यान लूनी ?</span><br/>
आधा वचन सुन्न छोड्यौ<br/>
<span class="mw-poem-indented" style="display: inline-block; margin-inline-start: 2em;">आधा कुरा सुनी ।</span><br/>
<br/>
<span style="display:inline-block; text-align:center; width:100% ;">(३)</span><br/>
कस्तूरीको रोग लागे<br/>
<span class="mw-poem-indented" style="display: inline-block; margin-inline-start: 2em;">जस्ती रानी लूनी !</span><br/>
पालुवाको पैलो मुगा<br/>
<span class="mw-poem-indented" style="display: inline-block; margin-inline-start: 2em;">रङ्गको बनमुनी !</span><br/>
<br/>
<span style="display:inline-block; text-align:center; width:100% ;">(४)</span><br/>
सोह्रैँ दिनको चन्द्रमा झैँ<br/>
<span class="mw-poem-indented" style="display: inline-block; margin-inline-start: 2em;">हिमाल कुमारदेखि ।</span><br/>
वैलिनलाई पश्चिम झक्दी<br/>
<span class="mw-poem-indented" style="display: inline-block; margin-inline-start: 2em;">बैँसको छोडी सेखी !</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(५)</span><br/>
क्यान आज सुनकेस्रा झैँ<br/>
<span class="mw-poem-indented" style="display: inline-block; margin-inline-start: 2em;">शीतको दाना साथमा</span><br/>
वैलिजान खोज्छ्यौ रानी<br/>
<span class="mw-poem-indented" style="display: inline-block; margin-inline-start: 2em;">स्वर्ग फुल्ने पातमा ?</span><br/>
<br/>
<span style="display:inline-block; text-align:center; width:100% ;">(६)</span><br/>
क्यान आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">जलमा साँझको छाया ?</span><br/>
जस्तो पारी पलक झार्छ्यौ<br/>
<span class="mw-poem-indented" style="display: inline-block; margin-inline-start: 2em;">हाम्रो छोडी माया ?</span><br/>
<br/>
<span style="display:inline-block; text-align:center; width:100% ;">(७)</span><br/>
क्यान आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">आज क्यान लूनी ?</span><br/>
वसन्तको पालुवामा,<br/>
<span class="mw-poem-indented" style="display: inline-block; margin-inline-start: 2em;">चकोर जूनमुनि ।</span><br/>
<br/>
<span style="display:inline-block; text-align:center; width:100% ;">(८)</span><br/>
आज क्यान लूनी रानी,<br/>
<span class="mw-poem-indented" style="display: inline-block; margin-inline-start: 2em;">पिँजराकी चरा</span><br/>
नबोलेर खालि सुन्छ्यौ<br/>
<span class="mw-poem-indented" style="display: inline-block; margin-inline-start: 2em;">संसारको कुरा ?</span><br/>
<br/>
<span style="display:inline-block; text-align:center; width:100% ;">(९)</span><br/>
क्यान आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">हेलम्बूकी जल झैँ</span><br/>
खोजिहिँड्छ्यौ रुनलाई<br/>
<span class="mw-poem-indented" style="display: inline-block; margin-inline-start: 2em;">एकान्तको थल झैँ ?</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१०)</span><br/>
क्यान आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">मिर्मिरेको पलमा ।</span><br/>
आँसु दाना जस्तो भयौ<br/>
<span class="mw-poem-indented" style="display: inline-block; margin-inline-start: 2em;">कुमुदको फूलमा,</span><br/>
<br/>
<span style="display:inline-block; text-align:center; width:100% ;">(११)</span><br/>
आज क्यान लूनी रानी,<br/>
<span class="mw-poem-indented" style="display: inline-block; margin-inline-start: 2em;">हेलम्बूकी चूली ।</span><br/>
तारामनि फुके जस्तो<br/>
<span class="mw-poem-indented" style="display: inline-block; margin-inline-start: 2em;">साँझको झिलमिल जेलि !</span><br/>
<br/>
<span style="display:inline-block; text-align:center; width:100% ;">(१२)</span><br/>
भँवराको पखेटा झैँ<br/>
<span class="mw-poem-indented" style="display: inline-block; margin-inline-start: 2em;">केश तिम्रो कोरी</span><br/>
'जिन्जी' सोध्छे लूनी रानी<br/>
<span class="mw-poem-indented" style="display: inline-block; margin-inline-start: 2em;">हेलम्बूकी छोरी ।</span><br/>
भइ हाम्लाई दिलको दर्द<br/>
<span class="mw-poem-indented" style="display: inline-block; margin-inline-start: 2em;">हिउँ जस्तो गोरी ।</span><br/>
<br/>
<span style="display:inline-block; text-align:center; width:100% ;">(१३)</span><br/>
थोरै खाने थोरै बोल्ने<br/>
<span class="mw-poem-indented" style="display: inline-block; margin-inline-start: 2em;">रातमा धेरै जागा ।</span><br/>
बादलवारि हेर्ने धेरै<br/>
<span class="mw-poem-indented" style="display: inline-block; margin-inline-start: 2em;">या त फूलको हाँगा ।</span><br/>
टुना लायो कल्ले रानी<br/>
<span class="mw-poem-indented" style="display: inline-block; margin-inline-start: 2em;">नानीमाथि झल्की</span><br/>
बोल बोल, माया गर<br/>
<span class="mw-poem-indented" style="display: inline-block; margin-inline-start: 2em;">नजलन सल्की ॥</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१४)</span><br/>
'जिन्जी दिदी ! जिन्जी दिदी'–<br/>
<span class="mw-poem-indented" style="display: inline-block; margin-inline-start: 2em;">आँखा उठे मुखमा !</span><br/>
भाका भने बन्द भयो<br/>
<span class="mw-poem-indented" style="display: inline-block; margin-inline-start: 2em;">बोलिनको दुःखमा !</span><br/>
<br/>
<span style="display:inline-block; text-align:center; width:100% ;">(१५)</span><br/>
"क्यान आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">कोपिला झैँ बन्द ।</span><br/>
हामी दिलको पाइसक्छौँ<br/>
<span class="mw-poem-indented" style="display: inline-block; margin-inline-start: 2em;">लुकाएको गन्ध !</span><br/>
<br/>
<span style="display:inline-block; text-align:center; width:100% ;">(१६)</span><br/>
"सेर्पा चाङना फूलबारी<br/>
<span class="mw-poem-indented" style="display: inline-block; margin-inline-start: 2em;">गुँथ्छ रङ्गीन माला !</span><br/>
चाङना जसले "मारदौन' जित्यो<br/>
<span class="mw-poem-indented" style="display: inline-block; margin-inline-start: 2em;">ह्लासा वीरको चाला !</span><br/>
<br/>
<span style="display:inline-block; text-align:center; width:100% ;">(१७)</span><br/>
मिर्मिरे जुँघा उसको ओठमा<br/>
<span class="mw-poem-indented" style="display: inline-block; margin-inline-start: 2em;">फूलको केशर कालो !</span><br/>
ढुक्कुर जस्तो गोद गाई हिँड्छ ।<br/>
<span class="mw-poem-indented" style="display: inline-block; margin-inline-start: 2em;">फूलको बोकी डालो !</span><br/>
<br/>
<span style="display:inline-block; text-align:center; width:100% ;">(१८)</span><br/>
जिन्जीको छ कुने आँखा<br/>
<span class="mw-poem-indented" style="display: inline-block; margin-inline-start: 2em;">हामी देख्छ फूलशर ।</span><br/>
मुटु हान्ने धनुमाथि<br/>
<span class="mw-poem-indented" style="display: inline-block; margin-inline-start: 2em;">बिश्ने ठाउँ करकर !"</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(१९)</span><br/>
आँखा झक्दी लूनी रानी<br/>
<span class="mw-poem-indented" style="display: inline-block; margin-inline-start: 2em;">गाला गाला फुल्छिन्‌ ।</span><br/>
नशा नशा गुलाफ चल्छन्‌<br/>
<span class="mw-poem-indented" style="display: inline-block; margin-inline-start: 2em;">नरम तवर बोल्छिन्‌ ॥</span><br/>
<br/>
<span style="display:inline-block; text-align:center; width:100% ;">(२०)</span><br/>
"ह्वैन जिन्जी ! ह्वैन जिन्जी,<br/>
<span class="mw-poem-indented" style="display: inline-block; margin-inline-start: 2em;">झूटो बोल्छ्यौ तिमी !"</span><br/>
जिन्जी भन्छे "चिन्छु मैले<br/>
<span class="mw-poem-indented" style="display: inline-block; margin-inline-start: 2em;">चिन्छु तामा सीमी ।"</span><br/>
<br/>
<span style="display:inline-block; text-align:center; width:100% ;">(२१)</span><br/>
"तर आज लूनी रानी,<br/>
<span class="mw-poem-indented" style="display: inline-block; margin-inline-start: 2em;">अर्ती मेरो सुन ।</span><br/>
सेर्पा चाङना कम्बल जस्तो<br/>
<span class="mw-poem-indented" style="display: inline-block; margin-inline-start: 2em;">तिमी हाम्री सुन ।</span><br/>
<br/>
<span style="display:inline-block; text-align:center; width:100% ;">(२२)</span><br/>
आउला ठूलो आँधी गड्गड<br/>
<span class="mw-poem-indented" style="display: inline-block; margin-inline-start: 2em;">रूखलाई रुलाई भाँची !</span><br/>
राम्रो गरी सह्माले है<br/>
<span class="mw-poem-indented" style="display: inline-block; margin-inline-start: 2em;">आफ्नो दशा जाँची !</span><br/>
<br/>
<span style="display:inline-block; text-align:center; width:100% ;">(२३)</span><br/>
निकाल्दिन्छु म ता त्यल्लाई<br/>
<span class="mw-poem-indented" style="display: inline-block; margin-inline-start: 2em;">हाम्री रानी लूनी !"</span><br/>
बरबर आँखा दोटा झरे<br/>
<span class="mw-poem-indented" style="display: inline-block; margin-inline-start: 2em;">रेशम झल्लरमुनि</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">(२४)</span><br/>
जिन्जी दिदी कोमल बनिन्‌<br/>
<span class="mw-poem-indented" style="display: inline-block; margin-inline-start: 2em;">पग्लिएको हिउँ झैँ ।</span><br/>
चुम्बन दिई भन्छिन्‌ कठै !<br/>
<span class="mw-poem-indented" style="display: inline-block; margin-inline-start: 2em;">लूनी प्यारी जीउ झैँ ।</span><br/>
हेलम्बूको राज्य छोडी<br/>
<span class="mw-poem-indented" style="display: inline-block; margin-inline-start: 2em;">तिम्रो इच्छा धाउँला</span><br/>
तिम्रो निम्ति मर्नुपरे<br/>
<span class="mw-poem-indented" style="display: inline-block; margin-inline-start: 2em;">प्राण लिई आउँला ।</span>
</p>
</div>
</div>
</div>
</div>
  </body>
</html>
